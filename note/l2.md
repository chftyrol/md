## Calcolo di Osservabili
Una osservabile va definita nella sua espressione mediante un comando `variable`.
Le variabili possono essere di due tipi: 

- `equal`: scalare/vettore intensivo.
- `atom`: vettore di lunghezza pari al numero degli atomi in questo momento presenti nel sistema. Esempio di utilizzo: per assegnare una carica a ciascun atomo.

Nella definizione di variabili posso scrivere delle espressioni definitorie: ci sono (predefinite) alcune funzioni che aiutano in questo.

| **Nota:** è possibile che lammps lanci un errore riguardo una "variable not current" e rifiutarsi di stamparla. Questo perché lammps è implementato risparmiando sui controlli sui dati di input. Ad esempio quando io, in Python o in altri modi, scrivo una funzione che calcola un'osservabile, lammps non calcola questa funzione ad ogni passo (per ragioni di ottimizzazione). Lammps fa girare la funzione e inizializza le variabili quando gli chiedo di stamparla tramite `thermo` o `fixprint`.

Normalmente è migliore pratica calcolare (e quindi printare) le osservabili in fase di *post-processing*, di modo da non rallentare i conti sullo stato dinamico del sistema.

## Warning ed Errori
Quando si riscontra un errore, cercare online. La risorsa più utile è la mailing list di lammps: gli sviluppatori sono disponibili.

Lammps dà *warnings* quando trova qualche cosa di inatteso nel far girare la simulazione. Tipicamente, quelli più sintomatici di una dinamica problematica sono i *warning* che lamentano che le liste dei primi vicini sono dovute essere aggiornate e quelli che avvisano che un atomo si è mosso di una quantità irragionevole.

## Reinizializzare la simulazione
Di norma, lammps legge il file di input e poi esegue in maniera sequenziale le istruzioni. Esistono tuttavia dei comandi che permettono di salvare le impostazioni locali e di riprendere la simulazione (in maniera più o meno esatta).

Ad esempio: so che devo fare una simulazione che dura una settimana. Se dopo pochi giorni salta la corrente io perdo le informazioni.
Oppure può essere utile arrestare la simulazione quando il sistema ha termalizzato (dopo quindi averla sospesa per controllare i valori di alcune variabili dinamiche).

Per fare queste operazioni si usa la combinazione di `dump` e `read_dump`. Quest'ultimo è in grado di recuperare le informazioni sul sistema a partire da un file di dump salvato in precedenza. 
In questo modo è possibile riprendere l'esecuzione della simulazione con buona precisione. L'accuratezza non è totale perché le variabili vengono dumpate con precisione minore di quella con cui vengono trattate all'interno di lammps.

Con il comando `restart` è possibile invece salvare uno snapshot in formato binario: questo contiene *precisamente* le informazioni così come erano contenute nella memoria di lammps. In questo modo si può così riprendere la stessa traiettoria in spazio delle fasi che si stava percorrendo in precedenza.

| **Caveat**: gli snapshot binari generati sono dipendenti dai flag di compilazione di lammps e dall'architettura hardware della macchina in uso.

Tipicamente uno snapshot viene salvato ogni circa 15 minuti, per assicurarsi che se accade un imprevisto si possono riprendere i calcoli da dove erano stati interrotti.

## Il codice di Lammps
La struttura del codice è estremamente razionalizzata.

L'installazione/disinstallazione di estensioni a lammps avviene semplicemente aggiungendo/eliminando alla directory `src` i file corrispondenti. 

Diamo un occhio a `pair_lj_cut.h`.

Aprendolo, notiamo che tutto il codice che parallelizza la computazione è a monte rispetto il codice che implementa le interazioni e gli altri aspetti dinamici.

Lammps si occupa, in fase di computazione, anche di ricercare il minimo dell'energia.

### PairStyle
Questa funzione permette di definire il nome che poi useremo per riferirci a questa funzione dai file di input di lammps.

Duplichiamo quindi il `.h` ed il `.cpp` e:

- rinominiamo la classe `PairLJCut` in `PairLJCut2`. Ricorda di cambiare i nomi anche all'inclusione del `.h` nel `.cpp` e negli `#ifdef` che evitano l'inclusione multipla.
- rimpiazziamo l'identificatore `PairStyle(lj/cut, PairLJCut)` con `PairStyle(lj/cut2, PairLJCut2)`

### Compute
È la funzione che effettivamente esegue la computazione.

All'interno della funzione vi sono molte variabili definite. Una interessante è `newton_pair`: spesso può essere vantaggioso computazionalmente (per potenziali semplici) ignorare il terzo principio della dinamica e calcolare le forze per tutti oppure (per potenziali complicati) può essere utile assegnare le forze utilizzando il terzo principio.
